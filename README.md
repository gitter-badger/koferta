1. Wstęp
Oferta jest to formalna propozycja dokonania transakcji. Zawiera listę i ilość
towarów ich ceny, dane klienta i sprzedającego. Dodatkowymi elementami mogą być
informacje o sposobie płatności i terminie dostawy.
Projekt kOferta ma ułatwić sprzedającemu tworzenie ofert handlowych poprzez
łatwy dostęp do bazy danych z klientami i produktami. System umożliwia również
archiwizowanie stworzonych już wcześniej ofert.

2. Cel i zakres projektu
Celem projektu było stworzenie systemu składającego się z dwóch
zasadniczych części. Pierwszą z nich jest serwer przechowujący dane klientów
firmy, oferowanych towarów, zarchiwizowanych ofert i danych sprzedawców.
Drugą natomiast stanowi aplikacja umożliwiająca szybkie tworzenie ofert w
oparciu o istniejącą bazę danych. Umożliwia ona też łatwą edycję danych w bazie –
zarówno dodawanie nowych rekordów jak i edycję istniejących Dodatkowo
możliwe jest szybkie uzupełnienie bazy importując dane klientów i towarów z
pliku .csv. Aplikacja została tak zaprojektowana, że umożliwia korzystanie zarówno
z lokalnej bazy danych jak i znajdującej się na serwerze.
System ten wykorzystywany jest aktualnie przez przedstawicieli handlowych
firmy Marley. W czasie projektowania systemu przeprowadzane były konsultacje z
jej pracownikami.

